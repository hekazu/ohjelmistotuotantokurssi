# Johtamisen erot Perinteisessä ja Ketterässä mallissa

*Referaatti Eero Laineen kandidaatin tutkielmasta Johtaminen
perinteisissä ja ketterissä ohjelmistotuotantoprojekteissa, 2014*

Laine aloittaa kandinsa varsinaisen leipätekstin määrittelemällä
millaisia ohjelmistoprojektit ovat luonteeltaan. Erityisesti IT-alalla
nimenomaan projektit ovat olleet pitkään korostuneessa osassa, siinä
missä Laineen summaamaa projektin määritelmää käytetään
(kertaluontoinen, väliaikainen, ennalta määritetty tavoite). Laine myös
mainitsee että ohjelmistoprojektit ovat kärsineet huonon tuottavuuden
maineesta pitkään.

Projektinhallinnan perusteissa korostuvat projektipäällikön nk. pehmeät
taidot jotka poikkeavat projektitiimin teknisistä taidoista. Näiden
taitojen käyttöala on esimerkiksi tiimin jäsenten ohjaamisessa ja
asiakassuhteiden ylläpitämisessä, eikä teknisiä taitoja nähdä yhtä
oleellisena. Johtamistyyleillä kuitenkin on merkitystä, joista Laine
toteaa erityisesti skaalan ohjaavan johtamisen ja voimaannuttavan
johtamisen välillä. Laine toteaa näistä ensimmäistä pidettävän yleisesti
huonompana johtamistyylinä.

Perinteisestä projektijohtamisesta mainitaan kyseisen tyylin suosivan
mahdollisimman tarkkoja etukäteissuunnitelmia ja riskien välttelyä.
Perinteisissä malleissa erityisen tärkeäksi todetaan projetkin
optimointi etukäteissuunnittelulla ja vahvalla ohjauksella
projektipäällikön suunnalta. Yleisesti ottaen perinteisissä
johtamismalleissa oletetaan toimintaympäristön olevan kyllin vakaa ja
ennustettava näiden johtamismallien käyttämiselle.

Siirryttäessä ketterän kehityksen malleihin Laine kertoo oleellisesta
poikkeavasta oletuksesta: Ketterä tyyli olettaakin että ympäristö on
muutoksille altis ja vaikeasti ennustettava, jolloin ketterät mallit
joiden tarkoitus on kyetä reagoimaan näihin väistämättöminä pidettyihin
muutoksiin nousevat suosioon. Lisäksi yleisestikin projektipäällikkö
siirtyy tyylissään lähemmäs aiemmin mainittua voimaannuttavaa
johtamista. Laine myös mainitsee että projekteilla, etenkin
Scrum-mallissa, ei välttämättä ole yhtä selkeää johtajaa vaan vastuu voi
olla jakaantunut usean tiimiläisen kesken. Silti Laine toteaa käyttöä
löytyvän myös perinteiselle vertikaaliselle johtamiselle
projektinhallintaan liittyvissä kysymyksissä, esimerkiksi keskusteluissa
johtoportaan kanssa.
